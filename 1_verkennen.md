# 1. VERKENNEN

**Leerdoel**  
In deze module raak je vertrouwd met het begrip AI en kernbegrippen rondom AI.  

---

### Wat is AI?  
Als je iets wilt begrijpen, begin je vaak met de vraag: *Wat is het?*  
Je probeert het in te kaderen, te definiëren.  

Bij artificiële intelligentie (AI), oftewel kunstmatige intelligentie, lopen we daar meteen tegen problemen aan. Het is om meerdere redenen lastig om tot één eenduidige definitie te komen:  

- Het is al lastig om **menselijke intelligentie** te definiëren  
  > Psycholoog Robert J. Sternberg legt in het artikel ['What is intelligence, really? The futile search for a Holy Grail' (2024)](https://www.sciencedirect.com/science/article/abs/pii/S1041608024001614) uit waarom het zoeken naar een allesomvattende definitie van intelligentie onbegonnen werk is. Hij stelt dat onze energie beter besteed kan worden aan het onderzoeken hoe intelligentie wordt ingezet. Intelligent gedrag hangt namelijk niet alleen af van de persoon, maar ook van de taak en situatie.  
  > *"Velen van ons die zichzelf als intelligent beschouwen, zouden in een andere tijd waarschijnlijk het middagmaal van een prehistorisch dier zijn geweest."*

- De **voorwaarden** om iets ‘intelligent’ te noemen verschuiven voortdurend.  
  > In 1997 versloeg IBM’s Deep Blue de wereldkampioen schaken Garry Kasparov — destijds een baanbrekende AI-doorbraak. Tegenwoordig zien we schaakcomputers als gewone software. Wat toen gold als AI, voldoet nu niet meer aan de huidige criteria.

- Beleidsmakers hebben over het algemeen onvoldoende basiskennis over AI waardoor hun definities vaak **vaag, onjuist of te breed** worden geformuleerd.
  > In het artikel ['Defining Artificial Intelligence' (Weitzel, 2025)](https://papers.ssrn.com/sol3/papers.cfm?abstract_id=5154389&utm_source=chatgpt.com) wordt opgemerkt dat "een kwart van de onderzochte verordeningen ook een zonnewijzer zou aanmerken als AI". Een ander derde deel bevat helemaal geen definitie, wat leidt tot inconsistent beleid.

- **AI Washing**: Bedrijven overdrijven of liegen over het gebruik van AI in hun producten, beter bekend als [AI washing](https://en.wikipedia.org/wiki/AI_washing?utm_source=chatgpt.com). Hierdoor vervaagt de technische betekenis van AI, wordt AI zowel onder- als overhyped, verandert het in een leeg buzzword en daalt het vertrouwen in echte toepassingen.

Geen makkelijke start dus.  
En toch is het nodig om tot een definitie te komen.  
Waarom? Omdat zonder een gedeeld begrip over wat AI is, we ook niet eenduidig kunnen praten over AI, regulatie wordt bemoeilijkt en innovatie wordt belemmerd of juist niet wordt gereguleerd.
> In de huidige EU AI Act kan de brede definitie ertoe leiden dat eenvoudige regelgebaseerde software wordt geclassificeerd als een AI-systeem. Dit betekent dat deze software aan zware verplichtingen moet voldoen. Dat leidt tot meer documentatie, meer risicobeheer, audits en toezicht. Dat leidt tot meer kosten. Kosten die wellicht worden doorberekend naar... de consument.
    


---

### Een poging tot een definitie
Na het onderzoeken van bestaande AI-definities en de kritiek daarop, probeert Weitzel in [zijn artikel](https://papers.ssrn.com/sol3/papers.cfm?abstract_id=5154389&utm_source=chatgpt.co) een betere omschrijving te geven, al benadrukt hij dat AI nooit volledig in één perfecte definitie te vangen is. De volgende definitie ziet hij dan ook als een verbetering ten opzichte van de meeste: 
- **Een computerprogramma** dat gebruikmaakt van 
- **machine learning-technieken** om 
- **complexe doelen** te bereiken die normaal gesproken 
- **menselijke intelligentie** vereisen.

Weitzel legt vervolgens uit dat door het woord *computerprogramma* te gebruiken, bredere woorden als *systeem* kunnen worden uitgesloten.
Door te zeggen dat het om *machine-learning* gaat, worden minder krachtige logica-gebaseerde technieken/methoden uitgesloten.
Weitzel erkent dat het idee dat de doelen "menselijke intelligentie" vereisen, wat vaag blijft, maar het helpt om simpele programma's uit te sluiten.  

Ook de definitie van Weitzel blijft moeilijk. Wordt nu een definitie gegeven over AI of over een AI-methode?

In de introductiecursus [*Elements of AI*](https://www.elementsofai.nl/) wordt benoemd dat je AI niet als een zelfstandig naamwoord kunt gebruiken: één AI, twee AI's maar beter kunt spreken over "mate van AI". AI wordt in de cursus beschouwd als "een discipline, net als wiskunde en biologie." Het is dan beter om te spreken over "een AI-methode".







Bron: 
[https://www.aimyths.org/the-term-ai-has-a-clear-meaning]



AAN HET EINDE EEN AANTAL DEFINITIES VAN VERORDENINGEN GEVEN EN VRAGEN WAT DE DEFINITIE ONJUIST MAAKT. 