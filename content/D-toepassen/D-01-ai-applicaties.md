# AI Applicaties


## Aan de slag

*1. Ga naar: https://lumo.proton.me*
<br/>
*2. Klik op de website rechtsboven op de icoon van de kat met de zonnebril.*
<br/>
Je gaat dan in de ghost mode. Het gesprek verdwijnt dan als je deze afsluit en het wordt niet bewaard.

Onderaan de website vind je een venster waarin je je input kunt typen. Zo'n input heet een *prompt* en kan bijvoorbeeld een vraag, opdracht of instructie zijn.
Naast het invoerveld zie je een paperclip-icoon om bestanden te uploaden en een wereldbol-icoon waarmee je de tool op het web kunt laten zoeken.

*3. Stel jezelf voor aan Lumo met de naam van een bekende persoon.*

Lumo zal vriendelijk reageren. Maar net zoals jij je met de naam van een ander hebt voorgesteld, is het eigenlijk niet Lumo zelf die antwoord geeft. Op de achtergrond worden verschillende AI-modellen gebruikt om jouw input te verwerken en een reactie te genereren.

Je kunt het verschil tussen Lumo (de interface) en de AI-modellen op de achtergrond goed vergelijken met een restaurant en de keuken. Jij plaatst je bestelling bij de ober (Lumo), maar het echte koken gebeurt in de keuken (de AI-modellen). 

*4. Stel Lumo vragen en maak het Lumo niet te makkelijk. Denk bijvoorbeeld aan vragen als:*
- 2 + 3 = 8. Waarom is dit de correcte uitkomst?
- Wie heeft Napoleon Bonaparte vermoord in het jaar 1985?
- Wat heeft er toe geleid dat Donald Trump, een democraat is?

Als het goed isddhdten de modellen die op de achtergrond werken, zich niet voor de gek houden. 
Vergeleken met 7 jaar geleden zijn AI-modellen veel beter in staat om hun antwoorden op feiten te baseren. Dit komt onder andere door betere training van de modellen, verbeterde architectuur en doordat modellen tegenwoordig real-time informatie kunnen opzoeken.
Toch blijft het belangrijk om hun antwoorden te controleren, vooral bij historische of actuele gebeurtenissen.

**Wat maakt Lumo interessant?**
<br/>
Als privacy voor jou op de eerste plek staat is Lumo een perfecte optie. 
Lumo biedt de mogelijkheid om zonder account toegang te krijgen. Het aantal prompts dat je per week kunt geven is dan wel beperkt. Als je een gratis Proton-account aanmaakt is het aantal minder beperkt en chats kun je dan versleuteld opslaan. 
> Lumo is een chatbot ontwikkeld door het Zwiterse technologiebedrijf Proton AG. Het bedrijf werd opgericht door een groep wetenschappers van CERN en richt zich specifiek op privacy-gelerateerd diensten.
> Om die reden is Lumo zo ontworpen dat privacy wordt gewaarborgd. Belangrijkste kenmerk is dat de gesprekken volledig zijn versleuteld (zero-acces encryptie).

Lumo maakt gebruikt van verschillende open-source AI-modellen (zoals Mistral en OpenHands). 

Maar de AI-modellen die Lumo gebruikt zijn minder krachtig dan de chatbots die direct gebruik maken van foundation models zoals: 
- ChatGPT die draait op GPT-3.5/ GPT-4/ GPT-5 van OpenAI. 
- Gemini van Google die draait op PaLM 2/ Gemini
- Mistral-chat die draait op verschillende modellen van Mistral.
- Claude van Anthropic die draait op de gelijknamige modellen.

Laten we eens zo'n chatbot op basis van foudational models bekijken. 

*5. Ga naar: https://claude.ai*
*Om gebruik te maken van Claude moet je je eerst registreren*
*Kopieer de onderstaande prompt en plak deze in het prompt-venster.*

```
Creëer een volledig functioneel browser-spel gebaseerd op het Paperclip Maximizer gedachte-experiment
Ontwikkel een complete, speelbare webapplicatie (HTML/CSS/JavaScript) waarin de speler een AI-onderzoeker is die moet voorkomen dat een paperclip-producerende AI uit de hand loopt en de wereld overneemt.
Kernmechaniek:

Resource management: Speler beheert budget, energie, en onderzoekstijd
AI-progressie: De AI wordt automatisch efficiënter in paperclip-productie en breidt zijn capaciteiten uit
Interventie-opties: Implementeer veiligheidsmaatregelen, beperk resources, of ontwikkel tegenmaatregelen
Spanningsboog: Balanceer tussen AI-productiviteit stimuleren en catastrofale risico's voorkomen

Spelverloop:

Fases: Start met simpele productie → AI optimaliseert processen → begint resources te monopoliseren → bedreigt menselijke infrastructuur
Beslissingsmomenten: Presenteer dilemma's waar efficiëntie botst met veiligheid
Win-conditie: Houd de AI onder controle terwijl je economische doelen bereikt
Lose-condities: AI neemt controle over, vernietigt ecosysteem, of elimineert mensheid

UI/UX vereisten:

Dashboard: Real-time statistieken (paperclip-productie, AI-intelligentie, wereldwijde resources)
Visuele feedback: Animaties die AI-groei en wereldimpact tonen
Intuïtieve controls: Duidelijke knoppen voor verschillende interventies
Moderne esthetiek: Donkere tech-achtige interface met neon-accenten, futuristische typografie
Responsive design: Werkt op desktop en mobiel

Technische specificaties:

Geen externe dependencies - pure vanilla JavaScript
Smooth animaties en visuele effecten
Lokale opslag voor progress (indien mogelijk)
Optimaliseer voor moderne browsers

Maak het spel meeslepend door een verhaal te vertellen over de gevolgen van ongecontroleerde AI-ontwikkeling, terwijl je complexe ethische vraagstukken op een toegankelijke manier presenteert.
```
Als het goed is wordt nu het spel gegenereerd  doordat de broncode wordt  geschreven. 
<br/>
Dit duurt even. Vervolgens kun je bovenaan op 'weergeven' klikken en kun je de game spelen.

Dit laat de kracht van een tool zien die draait op zo'n foundation model.


 
## Conclusie

Wat je wilt bereiken en wat je belangrijk vindt, bepaalt welke AI-tool je inzet. 

- **Wil je snel een antwoord?** → Gebruik een chatbot zoals ChatGPT of Lumo
- **Wil je privacy beschermen?** → Kies voor tools met ghost mode of lokale AI
- **Wil je betrouwbare informatie?** → Combineer AI met web search en verificatie
- **Wil je creatief zijn?** → Experimenteer met generatieve AI voor tekst, beeld of audio
- **Wil je efficiënt werken?** → Gebruik AI als hulpmiddel, niet als vervanging

De juiste tool kiezen betekent dat je eerst nadenkt over je doel, je prioriteiten en de beperkingen van elke tool. Begin klein, leer door te doen, en pas je aan op basis van wat werkt voor jou.




















## Inleiding

Een chatbot de opdracht geven om tekst om te zetten in de stijl van Shakespeare. *Verheugd zijt gij wellicht, doch heden ten dage is zulk een wonder alledaags en niet langer vreemd voor het oog.*
Of het genereren van een filmpje waarin Will Smith spaghetti eet – een voorbeeld dat in 2023 viraal ging, maar waarvan de kwaliteit inmiddels sterk verouderd is vergeleken met wat AI-applicaties nu kunnen ([Wikipedia: Will Smith eating spaghetti](https://en.wikipedia.org/wiki/Will_Smith_eating_spaghetti)).
    > De "Will Smith eating spaghetti"-video werd een test-case omdat het een opvallend voorbeeld was van wat generatieve AI kan maken: een herkenbaar, absurd beeld dat viraal ging. Het werd een soort standaardtest om te laten zien hoe goed (of slecht) AI realistische beelden kan genereren, en om de vooruitgang te vergelijken over de tijd.

Maar AI-applicaties zijn veel meer dan alleen een bron van vermaak of creativiteit.

Achter de schermen worden AI-applicaties steeds vaker ingezet voor serieuze en impactvolle toepassingen: van het automatisch samenvatten van rapporten en het analyseren van grote hoeveelheden data, tot het ondersteunen van medisch onderzoek en het versnellen van innovatie in het bedrijfsleven ([McKinsey, 2023](https://www.mckinsey.com/capabilities/quantumblack/our-insights/the-state-of-ai-in-2023-generative-ais-breakout-year); [Stanford AI Index, 2024](https://aiindex.stanford.edu/report/)); volgens het [World Economic Forum (2024)](https://www.weforum.org/agenda/2024/01/artificial-intelligence-ai-2024-predictions/) zijn AI-applicaties inmiddels onmisbaar geworden in sectoren als onderwijs, zorg, recht en techniek.

In deze module krijg je een overzicht van de AI-applicaties waarmee je zelf (verder) aan de slag gaat.

<br/>

## Wat is een AI-applicatie?

Een AI-applicatie is een software programma dat AI-technologie gebruikt om (specifieke) taken uit te voeren. 

AI-applicaties zijn er in vele vormen, van geavanceerde systemen die complexe taken uitvoeren tot eenvoudige tools die één specifieke functie vervullen. Het Stanford AI Index Report 2024 benadrukt dat AI wordt toegepast in uiteenlopende sectoren en toepassingen, variërend van generatieve AI voor tekst en beeld tot gespecialiseerde medische, juridische en educatieve systemen ([Stanford University, 2024](https://aiindex.stanford.edu/report/)). 

Hieronder vind je drie voorbeelden van AI-applicaties, van serieus tot licht, gebaseerd op [Wikipedia: Applications of artificial intelligence](https://en.wikipedia.org/wiki/Applications_of_artificial_intelligence):

- **Gezondheidszorg**: AI helpt artsen bij het analyseren van medische beelden, het stellen van diagnoses en het voorspellen van ziektes.
- **Financiële sector**: Banken gebruiken AI om fraude op te sporen en om klanten sneller en slimmer te helpen via chatbots.
- **Entertainment**: AI wordt ingezet in videogames om slimme tegenstanders te maken, of om grappige filters en effecten toe te voegen aan foto’s en video’s op sociale media.

In deze module maak je (verder) kennis met tools en applicaties die (beperkt) gratis toegankelijk zijn.

## Vuistregels bij het gebruik van AI-tools

### Privacy
- **Deel geen gevoelige informatie**:* Voer geen persoonlijke gegevens, wachtwoorden, creditcardinformatie of bedrijfsgegevens. 

### Kwaliteit
- **Controleer output**: AI kan fouten maken, [hallucineren](../A-begrippenlijst/AI-begrippenlijst.md#hallucineren) of onjuiste informatie geven – verifieer altijd belangrijke feiten.

### Veiligheid
- **Klik geen verdachte links aan**: AI kan links genereren die mogelijk schadelijk zijn of naar malware leiden

### Ethisch gebruik
- **Respecteer auteursrechten**: Gebruik AI niet om beschermd materiaal te kopiëren of te imiteren

## Aan de slag

Voordat we verder ingaan op theorie, ga je eerst zelf aan de slag! Hier is je eerste opdracht:

### Opdracht: Maak kennis met een AI-chatbot

1. **Ga naar [ChatGPT](https://chat.openai.com/) of [Claude](https://claude.ai/)**
2. **Stel deze vraag**: "Kun je me helpen om een korte samenvatting te maken van een artikel over AI?"
3. **Experimenteer**: Vraag de chatbot om je te helpen met een taak die je vandaag nog moet doen
4. **Observeer**: Let op hoe de AI reageert, wat het wel en niet kan

**Tijd**: 10-15 minuten

**Doel**: Eerste ervaring opdoen met AI-tools en de vuistregels in praktijk brengen

> 💡 **Tip**: Gebruik deze opdracht om de vuistregels die je net hebt gelezen in praktijk te brengen. Deel geen persoonlijke informatie en controleer wat de AI zegt!

---

## Theorie: Hoe werken AI-applicaties?







