# INLEIDING

**Datum:** 18 januari 2025  
**Laatste wijziging:** 22 januari 2025

---

## Welkom bij de AI Wegwijzer

Misschien heb je het al eens meegemaakt: je solliciteert en krijgt een standaardafwijzing zonder uitleg. Of je vraagt een lening aan en de bank zegt 'nee', zonder dat duidelijk is waarom. Steeds vaker spelen AI-systemen een rol bij dit soort beslissingen – van personeelsselectie tot kredietbeoordeling.

AI is ongemerkt onderdeel geworden van ons dagelijks leven. Het bepaalt welke berichten je ziet op sociale media, welke routes je navigatie-app kiest en welke producten online worden aanbevolen. Vaak merken we het niet eens.

---

## Waarom AI-geletterdheid belangrijk is

Voor veel mensen blijft onduidelijk hoe AI werkt. Dat is begrijpelijk: AI raakt veel vakgebieden tegelijk – technologie, statistiek, informatica, programmeren, filosofie en ethiek. Zonder helder overzicht kun je je gemakkelijk verliezen in de overvloed aan informatie.

AI-geletterdheid helpt je begrijpen wat AI wel en niet kan. Het laat zien hoe AI beslissingen beïnvloedt en welke vragen je erbij moet stellen. Onderzoekers benadrukken dat dit alleen lukt met een geordend kader dat technische, maatschappelijke en ethische aspecten met elkaar verbindt.

Ook internationale organisaties wijzen op deze noodzaak. Volgens [UNESCO (2021)](https://unesdoc.unesco.org/ark:/48223/pf0000380455) biedt AI veel kansen voor onderwijs, gezondheidszorg en duurzaamheid. Maar het kan ook ongelijkheid en discriminatie versterken als we er niet zorgvuldig mee omgaan.

Deze Wegwijzer helpt je om AI stap voor stap te verkennen, zonder jezelf te verliezen in allerlei thema's.

---

## Wat kun je verwachten?

### Doelstellingen
Deze Wegwijzer wil je:
- Vertrouwd maken met AI en de basisbegrippen
- Overzicht geven in een complex vakgebied  
- Informatie verstrekken op basis van betrouwbare en actuele bronnen
- Ondersteunen bij het ontwikkelen van AI-geletterdheid

### Opbouw van de Wegwijzer
De Wegwijzer is geen dik naslagwerk of eindeloze cursus. Het is meer een praktische gids door het AI-landschap waarin het vooral suggesties geeft van toonaangevende en actuele artikelen en cursussen over een bepaald onderwerp (waarom het wiel opnieuw uitvinden) en hier en daar samenvattende tekst als overzicht geeft of kort bespreekt wat in het artikel/ cursus wordt besproken. Bronnen zijn aanklikbaar mocht je hierover meer willen lezen.  

Deze Wegwijzer bestaat naast deze inleiding en het naslagwerk *Verder lezen* uit vier routes.

Deze vier routes kunnen los van elkaar worden gelezen. Mocht je nauwelijks tot geen kennis hebben over AI dan is het wel verstandig om te starten met de route *Basis*. 

Hieronder een korte uitleg van de verschillende routes:

**B Basics** 
Wat is AI eigenlijk, en welke woorden moet je kennen om mee te kunnen praten?
In deze route leg je de fundamenten. Je ontdekt wat we bedoelen met AI, machine learning en grote taalmodellen. Je leert de belangrijkste begrippen en krijgt gevoel voor wat AI wél kan en wat (nog) niet.

**C Werking**
Hoe leren machines en hoe ziet AI er “onder de motorkap” uit?
Deze route laat zien hoe AI-modellen gebouwd en getraind worden. Je leert over data, neurale netwerken en de mechanismen achter het voorspellen van tekst of herkennen van patronen. Geen wiskundige details, wel genoeg inzicht om te begrijpen waar de kracht én de beperkingen van AI liggen.

**D Toepassen**
Hoe gebruik je AI vandaag al in je werk of studie?
Hier ontdek je de concrete toepassingen van AI. Van slimme tekst- en beeldtools tot copilots voor programmeurs. Je leert hoe je goede prompts maakt, hoe je AI kunt inzetten in je workflow en waar je op moet letten bij betrouwbaarheid en veiligheid.

**E Impact**
Wat betekent AI voor ons werk, ons samenleven en de toekomst?
In deze route kijk je verder dan de techniek en tools. Je onderzoekt de gevolgen van AI: kansen, risico’s en keuzes. Van privacy en bias tot de impact op beroepen, onderwijs en creativiteit. Je leert ook over regels, verantwoord gebruik en de grote vragen rond de toekomst van mens–machine samenwerking.

**F Bouwen**


### Opzet van de Wegwijzer

- De routes bestaan uit artikelen die een bepaald thema bespreken. Aan het begin van ieder artikel wordt het leerdoel benoemd en welke basiskennis nodig is. Voor lezers die niet alle voorkennis hebben (of dit zijn vergeten) zijn er tekstblokken die verder toelichting geven.

- De artikelen kunnen inhoudelijk overlap hebben maar herhaling van kennis kan nooit kwaad om iets te leren.   

- De artikelen zijn zo opgesteld dat ze per artikel ongeveer 30 minuten leestijd vragen. 

- Veel begrippen zijn aanklikbaar en verwijzen naar de begrippenlijst. Daar vind je voor elk begrip een definitie met eventueel een toelichting.

- Voor wie meer verdieping zoekt, verwijzen we naar de bronnen. Deze zijn weergegeven met links, zodat je direct verder kunt lezen.

- Door de tekst heen vind je quizvragen en opdrachten. Daarnaast kom je tekstblokken met voorbeelden, trivia of extra weetjes tegen. Deze zijn bedoeld als verrijking en verdieping, maar niet verplicht. Je kiest zelf of je die meeneemt in je leertraject.

- De AI Wegwijzer wordt regelmatig geactualiseerd om mee te gaan met de snelle ontwikkelingen in AI. Bovenaan iedere module staat wanneer deze voor het laatst is gewijzigd.

---









## Contact

Heb je vragen of opmerkingen? Stuur een mail naar: (nader te bepalen)

---

## Disclaimer

Voor het opstellen van deze Wegwijzer is AI gebruikt als ondersteunend hulpmiddel. De inhoud is geverifieerd en aangepast door de auteur.